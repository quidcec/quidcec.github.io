---
layout: post
title: Quid i Comeet uneixen esforços per impulsar accions de Teambuilding centrades en l’art i la creativitat per a empreses i entitats. 
category: articles 
og: true
og-type: article
image: quid-partners.png
image-caption: 
---

Quid és una iniciativa basada en la nostra experiència professional que pretén connectar empresa i cultura per a millorar la comunicació i la imatge de l’empresa. Un dels pilars d’aquesta iniciativa és la col•laboració i els acords amb altres empreses i entitats per  tal d’apropar la cultura a l’àmbit empresarial. Seguint aquesta filosofia Quid ha arribat  a un acord amb Comeet, que li permet ampliar els seus serveis i oferir Teambuilding Creatiu; eina útil per a empreses i col•lectius per afavorir la cohesió i els vincles entre membres d’un equip.

**Gràcies a l’acord amb Comeet podrem desenvolupar accions i projectes  on l’art, la creativitat i el joc siguin eines fonamentals per generar cohesió, comunicació, potenciar l’escolta, la participació́, la interacció́ i el benestar entre persones de diversos àmbits i realitats diverses**. 


## Teambuilding creatiu: una inversió i grans beneficis pels equips de treball. 


El Teambuilding creatiu ajuda a enfortir els vincles entre les persones d’un equip i afavoreix sentiments de pertinença al grup.  Ajuda a identificar punts febles i punts forts dins un equip, i enfortir-los per reforçar el treball conjunt. 
Pretén ser una experiència vivencial, on a través de dinàmiques lúdiques i creatives els membres de l’equip es desinhibeixen i gaudeixen conjuntament, alhora que treballen conceptes importants relatius a la rutina, els vincles, les relacions, la productivitat, l’autoestima, i l’empoderament, entre molts d’altres. És una inversió a nivell humà i de salut laboral.

## COMEET

[Comeet](https://www.comeetbcn.com/) és una plataforma de professionals especialitzada en la comunicació i la cohesió d'equips, centrada en l'àmbit social, educatiu i empresarial. Imparteixen Tallers, Networkings i formacions de Teambuilding Creatiu. Organitzen esdeveniments i intervencions creatives en l'àmbit públic i privat.La seva metodologia està centrada en el joc i l’art com a eines facilitadores de comunicació entre les persones.

