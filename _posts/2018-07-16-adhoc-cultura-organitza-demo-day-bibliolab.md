---
layout: post
title: ADHOC CULTURA ORGANITZA I GESTIONA BIBLIOLAB DEMO DAY 


category: articles 
og: true
og-type: article
image: bibliolab-demo-day-adhoc-cultura-diputacio-barcelona.png
image-caption: Foto by Cristina Cremades
---

Els passats dies 19 i 20 de juny, Adhoc Cultura va organitzar **la primera jornada de BiblioLab Demo Day**. Aquesta acció inèdita, programada per la **Gerència de Serveis de Biblioteques de Barcelona**, es va realitzar a la **Fàbrica de creació Fabra i Coats** amb l’objectiu d’activar l’intercanvi d’idees i la creació de vincles entre entitats, biblioteques i ajuntaments. 

Amb la voluntat d’arrelar aquest programa al territori i treballar la innovació ciutadana i/o la creació de coneixement, BiblioLab abraça aquelles entitats sense ànim de lucre disposades a establir un conveni amb una biblioteca pública i l’ajuntament del mateix municipi. Per aquesta raó **BiblioLab Demo Day, més enllà de quedar-se en una presentació unidireccional d’aquesta ajuda econòmica, va fer un pas endavant cap a una jornada dinàmica i participativa**. 

# La dinàmica proposada #

Després de la imprescindible explicació de **Marta Cano** -Gerent del Servei de Biblioteques de Barcelona- sobre el projecte **Bibliolab** i una breu xerrada inspiradora a càrrec d’**Artur Serra**, director d’investigació de Citilab, Adhoc Cultura va començar a escalfar motors. La creació de grups de treball entre aquests els tres vèrtexs requerits per la línia d’ajuts (entitat, biblioteca, ajuntament) i les consegüents dinàmiques de gestió del coneixement, dirigides per **Núria Serrat**, partner d’Adhoc Cultura, varen permetre assentar les bases de possibles projectes susceptibles de presentar-se a la convocatòria.

A través d’una primera dinàmica distesa de presentació es va establir un diàleg que va desencadenar la formació de grups de treball a partir de vincles i objectius comuns per a la creació de nous projectes. El producte d’aquesta primera dinàmica va ser la creació de **36 equips de treball** col·laboratiu. Fets els grups vàrem començar a posar fil a l’agulla. Amb la voluntat de gestionar correctament l’alta xifra de grups i alhora permetre un treball autònom i progressiu on tots se sentissin partícips, es va decidir treballar combinant el **Manual Thinking**, una tècnica de treball pensada per optimitzar els processos creatius participatius, i el Marc de les 7Ps. Per aquell qui no ho conegui **les 7 Ps** és una eina organitzativa i de programació que estableix els fonaments dels projectes a través d’aprofundir en punts clau com ara quines persones hi participaran. Aquesta segona dinàmica va permetre als equips gestionar les seves idees, estructurar-les i crear un full de ruta on tots els implicats se sentissin còmodes. 

Després d’un merescut descans, amb les forces reposades, la segona tarda de la jornada va girar entorn la creació d’una proposta guanyadora. Una activitat que es basava en els criteris oficials del dictamen de la Convocatòria de la Subvenció BiblioLab. Un cop més, Manual Thinking va ajudar a estructurar les idees al voltant de cada criteri, pensant sempre en què podem fer per complir els requisits?

**Innovació, col·laboració i coneixement varen ser els autèntics protagonistes d’aquesta jornada** inèdita amb un clar èxit de convocatòria. Per part d’Adhoc Cultura ens quedem amb les sensacions positives per l’organització i transcurs de les jornades i la satisfacció d’haver establert d’una eina de treball útil, on el networking i la creativitat han estat presents al llarg de les dues jornades. 
