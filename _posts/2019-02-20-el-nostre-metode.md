---
layout: post
title: El nostre mètode
github_username: pepmares
category: articles
og: true
og-type: article
image: Adhoc_el_nostre_metode.png
---

# El nostre mètode

Una de les principals línies que treball que desenvolupem Adhoc Cultura és la consultoria per a institucions culturals. 

**La nostra missió és donar eines per apropar la cultura a la societat de forma innovadora i creativa, a partir de propostes personalitzades.**
Per aquesta raó, hem consolidat una metodologia participativa i innovadora que ha demostrat ser molt efectiva a l’hora d’aconseguir integrar al projecte diversos agents del teixit sociocultural de les zones on treballem.

Aquesta metodologia s’estructura en 4 grans passos que culminen amb la creació d’un document marc que pretén servir com a nou full de ruta per a la institució.

## Anàlisi de l’oferta actual
Per començar realitzem un primer anàlisi on valorem l’oferta actual de l’equipament sota estudi i d’altres equipaments de la zona que puguin tenir una oferta similar.  

## Dinàmiques amb focus group
Un cop feta aquesta feina, ens disposem a escoltar. Ens encanta escoltar a totes aquelles persones amb idees noves i que volen ajudar a millorar els nostres projectes.
Per fer-ho desenvolupem diverses sessions on, a través de focus groups, els i les participants aporten les seves idees d’una manera igualitària.

## Creació de la proposta
Amb la informació obtinguda d’aquestes sessions desenvolupem un document marc amb les nostres propostes. Aquestes són el resultat de la combinació dels nostres coneixements com a professionals de la gestió cultural i de les aportacions de totes les persones participants en els focus groups.
Aquest document marc, únic i personalitzat, estructura uns nous fonaments pedagògics i un seguit de línies estratègiques, que considerem, han de servir de guia a les institucions per créixer i avançar.

## Acompanyament 
La darrera part d’aquest procés és la més emocionant. Desenvolupar el nou pla pedagògic, posar en marxa les línies estratègiques... En resum, portar a la pràctica el que s’havia exposat al document marc!
Sobretot, el més divertit i també més complex, és crear noves activitats i desenvolupar-les fins que esdevinguin una proposta realista que creï un record positiu en la memòria d’aquells i aquelles que la realitzin.


Gràcies a aquest procés, on les persones, la creativitat i la participació són les protagonistes, hem donat forma a noves propostes innovadores, úniques i especialment enfocades a les necessitats específiques de cada client. 

Un mètode en el qual ja han confiat el Museu de l’Empordà, Museu de l’Hospitalet, Casa Vicens o el Museu Arqueològic de Catalunya. 
Institucions amb les que ara treballem, braç a braç, per implementar els nous serveis pedagògics que hem creat entre totes i tots. 
