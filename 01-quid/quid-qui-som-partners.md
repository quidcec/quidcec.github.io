---
layout: page
title: 
permalink: /01-quid/qui-som-partners/
---

---
<br/>
[Nosaltres](/01-quid/qui-som-nosaltres/) // Socis Estratègics

---

## Socis estratègics i Partners 

*Quid pro quo - Think win-win*. És a dir, busquem el benefici comú. Mancomunar és un verb actiu que indica la voluntat de compartir mitjans i objectius, recursos i accions, horitzons col·lectius i dedicacions individuals. És un verb que crea vincle a múltiples escales i accions comunes, un verb que ens recorda que les aliances si no hi són s'inventen, es transformem i s'imaginen. 

Les aliances estratègiques ens permeten idear i desenvolupar projectes conjuntament, així com transmetre  la tecnologia i la metodologia a la vegada que compartim experiències i recursos. 

### Agencia Catalana del Patrimoni Cultural ( ACdPC)

Quid col·labora amb L' ACdPC que té adscrits 38 monuments i els equipaments culturals entre els quals destaquen els museus nacionals o espais patrimonials com el Monestir de Poblet o Sant Pere de Rodes. Aquesta aliança ens permet traçar projectes amb el patrimoni i les institucions culturals de més renom i prestigi de Catalunya. És per això que la nostra aliança esdevé clau per a poder desenvolupar programes de patrocini, de creació de diàleg i de presència. 

### Xarxa de Museus de Girona 

La xarxa territorial de museus de les comarques de Girona es crea amb la finalitat de desenvolupar eines de col·laboració entre 27 museus de la província de Girona.

Amb l'objectiu de fomentar actuacions transversals d'aquests equipaments, esdevenen un soci clau per poder desenvolupar programes de patrocini, de creació de diàleg i de presència.

### Oxygen

Oxygen és una empresa tecnològica i creativa amb seu a Barcelona amb més de 17 anys de trajectòria, en la qual hi ha experts en comunicació corporativa, disseny web, programació i sistemes informàtics, per a la realització de projectes ambiciosos a Internet. La nostra col·laboració amb aquesta empresa ens permet posar a disposició dels nostres clients un conjunt de serveis comunicatius i productes tecnològics avançats per potenciar la identitat digital corporativa a la xarxa.

És una empresa petita per disseny. S'han resistit a la temptació de créixer més perquè creuen que treballen millor mantenint-se petits i mantenint la capacitat d'establir relacions a llarg termini amb els seus clients.

### Sid Publicitat 

Amb seu a Figueres, aquest estudi situat a comarques treballa en projectes internacionals amb treballs que han arribat a llocs com Japó (Conjunt d'il·lustracions per a un espectacle audiovisual al circuit de Motegui), Finlàndia, els Estats Units o Suïssa, al Museu Olímpic de Lausana, on es va dissenyar i coordinar l'exposició “High Sports top Spirits” dedicada a promocionar “The World Games”.

Paral·lelament a la feina gràfica tradicional, Sid Estudi estudia el terreny de les noves tecnologies de comunicació visual com l'entorn web o la interacció. 

### Alexandra Massó

Llicenciada en Ciència Política per la UAB. Postgraduada en comunicació pública i participació ciutadana per la UdG. Llicenciada en Investigació i Tècniques de Mercat per la UAB. Consultora estratègica de mercat, especialitzada en assessorament i gestió d'empreses inicialment en el terreny bancari i posteriorment com a consultora en projectes d'investigació i estratègia de mercat, innovació, expansió de mercat i llançament de productes nous amb la direcció estratègica, la ideologia de mercat i la formació de mercat com a serveis als nostres programes.  

### Marta Carreté 

Especialista en comunicació i màrqueting estratègic. Llicenciada en Belles Arts per la UB. Projectes Publicitaris i Clients: Mediació i Negociació a l'Institut Superior de Màrqueting. La seva trajectòria professional portant a terme la gestió dels departaments de Comunicació i RRPP a sectors de healthcare i organitzacions no governamentals i posteriorment a sectors enfocats a l'empresa privada, ens aporta la solidesa i l'experiència necessària per a desenvolupar els nostres programes de comunicació. Aportant d'aquesta manera el planning i implementació des d'una òptica 360º dels projectes en un enfocament global d'orientació tant estratègica com gràfica.

---
<br/>
[Nosaltres](/quid/qui-som-nosaltres/) // Socis Estratègics

---
