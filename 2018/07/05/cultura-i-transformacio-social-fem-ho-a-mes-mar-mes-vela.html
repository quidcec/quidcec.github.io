<hr />
<p>layout: post	
title: CULTURA I TRANSFORMACIÓ SOCIAL. FEM-HO, NO ESPEREM A MÉS MAR MÉS VELA
category: articles
og: true
og-type: article
image: cultura-i-transformacio-social-a-mes-mar-mes-vela.png
image-caption: Cultura i transformació social 	
—-	
Són les 9 del matí d’un 20 d’abril assoleiat. Els membres d’Adhoc Cultura arribem puntuals a l’Antiga Fàbrica d’Estrella Damm per assistir a la primera edició de <strong>MUTARE, una jornada de co-creació</strong> enfocada al sector cultural i social que neix gràcies a la Fundació Carulla aquest mateix any 2018.Juntament amb 300 assistents, ens preparem per ser partícips d’una jornada entorn al <strong>PODER TRANSFORMADOR DE LA CULTURA</strong>, quelcom en el que creiem fermament.</p>

<p>[MUTARE] (http://mutare.cat/) comença amb un conjunt de ponències i debats, els quals ens situen com a testimonis de projectes exitosos en camps tan diversos com l’urbanisme, la música o els museus. Aquesta primera part de les jornades ens ajuda a inspirar-nos i ens permet copsar noves tendències del sector, obtenint així nous recursos per a futurs projectes de l’empresa. Aquestes ponències i debats, però, també esdevenen crítics, fent-nos qüestionar, a tots plegats, dinàmiques pròpies del nostre sector que potser caldria canviar o replantejar.</p>

<p><strong>Després d’efectuar un breu descans, els assistents ens preparem per a dur a terme una sessió de Workshop</strong>. Gràcies a una selecció prèvia i individual per cadascun dels participants, els assistents estem organitzats en grups en funció de 4 preguntes entorn als projectes culturals: el QUÈ?, el QUI?, el COM?, i el PER QUÈ? <strong>El Workshop es desenvolupa de forma dinàmica i divertida, i ens permet conèixer altres assistents de la jornada</strong>, amb els quals compartim experiències laborals i personals vinculades amb la cultura.</p>

<p>Per últim, el Brunch que ens serveix per conformar un espai de diàleg on poder establir converses amb el grup de treball previ i la resta de participants i així establir contactes. Diem adéu a una jornada intensa i plena de continguts. <strong>Ens enduem, certament, experiències, intercanvis i inspiració per a desenvolupar nous projectes. Esperem la segona Edició de MUTARE!</strong></p>

<h2 id="adhoc-cultura-amb-el-decàleg-mutare">Adhoc Cultura amb el Decàleg MUTARE</h2>

<p>Del treball efectuat per part de tots els assistents al Workshop, l’organització de MUTARE estragué lectures i conclusions, desembocant tot plegat en la redacció d’un Decàleg:</p>

<ul>
  <li>[1] Compromís amb els reptes socials</li>
  <li>[2] Cultura per a totes les persones</li>
  <li>[3] Aportació d’innovació artística i social</li>
  <li>[4] La persona, protagonista activa</li>
  <li>[5] Connectar des de l’emoció i la il·lusió pel canvi</li>
  <li>[6] Sentit Crític</li>
  <li>[7] Infants i joves creadors</li>
  <li>[8] Implicació i co-creació</li>
  <li>[9] Rigor metodològic</li>
  <li>[10] Sostenibilitat</li>
</ul>

<p>Tenint en consideració la nostra filosofia, així com els nostres objectius com a empresa, <strong>des d’Adhoc Cultura prenem el compromís de seguir aquest Decàleg</strong>, incorporant els seus punts a l’hora de configurar noves accions i/o projectes en el nostre dia a dia. <strong>Aplaudim la iniciativa de la Fundació Carulla i la definició d’aquest decàleg com a eina i referent a l’hora de definir projectes culturals</strong> amb el seu màxim component transformador. A la vida cal prendre partit, per això  d’entre les conclusions ens quedem amb el missatge de Clara Peya: <em>“fem-ho, no esperem”</em> en resposta al canvi social i als nous reptes que afronta el sector cultural <strong>a més mar més vela!</strong>.</p>
