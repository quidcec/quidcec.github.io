---
layout: post
title: Empresa i cultura, connexions amb ànima 
github_username: pepmares
category: articles 
og: true
og-type: article
image: win-win-cultura-empresa-rsc.png
image-caption: 
---

Actualment els ciutadans demanen un compromís a les empreses que es coneix com bé comú, i que va més enllà del que entenem per responsabilitat corporativa.  

L'aliança entre la cultura i l'empresa, s’ha de mostrar com una simbiosi i, com a tal, mútuament beneficiosa. Però perquè perduri en el temps i incrementi els seus beneficis cal dotar aquesta aliança d'una ànima pròpia, un nou tret estratègic que afavoreixi la seva sostenibilitat. **El repte és superar la simbiosi, el benefici mutu, i afrontar l'objectiu comú i que l'aliança aporti valor net i benefici al conjunt de la societat**. 

El repte, doncs, és la sinceritat en l'aliança de les empreses amb la cultura -o la cooperació al desenvolupament, el medi ambient, o l'educació- perquè transcendeixi com un compromís estratègic estable i no impostat amb la bona marxa de la societat . **El repte, insisteixo, és dotar aquesta aliança d'ànima**.

