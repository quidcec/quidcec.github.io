---
layout: post
title: El patrimoni català, més a prop gràcies a ArGO!nautes 
github_username: pepmares
category: actualitat 
og: true
og-type: article
image-w1050: el-patrimoni-catala-mes-a-prop-gracies-a-argonautes.jpg
image: el-patrimoni-catala-mes-a-prop-gracies-a-argonautes-w525.jpg
image-caption: 
---

**ArGO!nautes és un programa d'ajuts per a sortides culturals al patrimoni cultural català** que es va presentar el passat 18 de gener 2017. Quid ha treballat com a intermediaris comercials entre l'agència Catalana del Patrimoni Cultural i les diferents empreses del món del transport -Renfe, Ferrocarrils de la Generalitat de Catalunya, TRAM i Moventis- per buscar aliances entre els dos sectors per aconseguir la gratuïtat del transport. Fruit d'aquest treball, el passat 18 de gener 2017, es va  signar públicament un conveni entre aquestes empreses i l'agència. **El conveni preveu cobrir les despeses de transport a museus, monuments i jaciments de 422 centres educatius catalans situats en entorns socials i econòmics desafavorits**. Una acció oberta a 225.000 alumnes que potencialment es poden beneficiar, donant-los l'oportunitat d'estar en contacte amb el patrimoni cultural català. Que, com ha dit el conseller Vila; "Al departament de cultura, és tan important garantir polítiques culturals potents, estimulants i interessants com garantir l'accés de tots els ciutadans a la cultura". **La intenció és que en el futur es puguin atendre altres despeses com la manutenció o les activitats**. Ara per ara, l’entrada als diferents equipaments patrimonials de la Generalitat és gratuïta.

Un conveni com aquest té molts beneficiaris, per una banda els alumnes que tindran accés als museus, jaciments i espais patrimonials de Catalunya, per una altra els educadors, perquè tindran una eina fonamental per contribuir en el desenvolupament dels nens i nenes, i també serà beneficiós pels espais de patrimoni cultural català, perquè els grups escolars són una part fonamental dels seus públics (representen un 17-18% del conjunt dels visitants dels museus, monuments i jaciments de la Generalitat).És doncs **un exemple d'èxit de col·laboració entre empresa i cultura, entre sector privat i sector públic un conveni win-win on hi surten beneficiats empresa, equipaments culturals i sobretot el alumnes**.

Les escoles públiques classificades com de complexitat màxima pel Departament d’Ensenyament durant el curs 2016-2017 poden sol·licitar aquests ajuts a través de la web [http://culturaeducacio.gencat.cat/argonautes](http://culturaeducacio.gencat.cat/argonautes), on trobaran les bases del programa i els formularis de sol·licitud.

