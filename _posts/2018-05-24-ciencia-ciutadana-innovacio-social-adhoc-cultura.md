---
layout: post
title: CIÈNCIA CIUTADANA I TIC, MOTORS DE CANVI

category: articles 
og: true
og-type: article
image: ciencia-ciutadana-motor-de-canvi.jpg
image-caption: 
---
Adhoc Cultura inicia una nova trajectòria socioeducativa basada en la innovació social. 

Amb la voluntat de generar un impacte que provoqui canvis socials reals, aquesta nova línia d'activitats té a nuclis de treball la ciència ciutadana i les noves tecnologies.
 
La involucració i la participació activa són l'essència d'aquest projecte que busca incrementar l'interès per dos grans motors de canvi social, la ciència i la cultura. Per fer-ho es conceben activitats dinàmiques basades en l'experimentació, la creativitat, i el pensament crític.
 
Aquesta nova proposta busca treballar amb mecanismes innovadors adaptats a la realitat social, tot combinant la vessant tecnològica (com ara impressores 3D) i la social (com ara la integració) per crear ponts entre la ciutadania, la ciència i la cultura.
 
Així doncs, des d'Adhoc Cultura s'aposta per crear propostes d’innovació tecnològica, les quals incentivin una acció ciutadana que actuï com a eina catalitzadora pel canvi.

**Ciència ciutadana**

S’entén per ciència ciutadana la recerca científica conduïda, parcialment o completament, per científics amateurs o no professionals.[1] La ciència ciutadana s'orienta a la generació de nou coneixement amb la participació activa i imprescindible de la ciutadania en almenys una etapa del procés de recerca, sia en la captació o processament de dades (crowdsourcing), la seva interpretació (intel·ligència distribuïda), la definició de problemes, reptes, objectius i captació de dades (ciència participada) o en el disseny amb científics de la recerca que s’ha de dur a terme (ciència col·laboradora).


[1] «Decàleg de l’Oficina de Ciència Ciutadana». bcnlab. [Consulta: 22 novembre 2015].
