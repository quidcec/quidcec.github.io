---
layout: post
title: Empresa i cultura com a motors de cohesió social 
github_username: pepmares
category: articles 
og: true
og-type: article
image: cultura-i-empesa-com-a-motor-de-cohesio-social.png
image-caption: 
---

**La cultura pot i cal que sigui un element de cohesió social**, en aquest sentit els programes Quid persegueixen l’objectiu de donar accés a un major nombre de persones a centres culturals,  esdeveniments i programacions culturals.  Promocionem i fomentem accions dirigides als centres socials i associacions que treballen amb persones en risc d’exclusió social, facilitant l’accés d’aquests col·lectius als diferents espectacles i actes que formen part de la programació habitual d’equipaments culturals del territori català a un preu molt reduït, convertint-se en una experiència d’inclusió. 

En aquesta línia de treball, **Quid vol desenvolupar i cercar els recursos i els sistemes per tal d’apropar la programació cultural als sectors més desfavorits de la societat, per tal que la cultura esdevingui un element de cohesió social**. Ens aprofitar les experiències viscudes amb el treball amb les empreses i els centres i entitats del país per crear sinèrgies i aprofitar les pràctiques que prèviament han demostrat la seva eficàcia. Ens proposem realitzar les gestions de contacte i difusió entre centres, per una banda, i aportant facilitats a la inscripció i participació dels sectors empresarials per l’altra. 

**Oferim vincular el món empresarial amb el món de la cultura**, el patrimoni  i l’art i per mitjà d'un procés de col·laboració cultura &  empresa per desenvolupar un treball comú que finalitza amb la creació d’esdeveniments, campanyes o actes que permeten innovar i donar valor a la imatge de l'empresa a l'hora que apropar la cultura a nous públics. 

**La nostra proposta és adaptada  i implementada  segons les característiques i les necessitats** per mitjà d'un procés de validació i participació de totes les parts implicades. 
