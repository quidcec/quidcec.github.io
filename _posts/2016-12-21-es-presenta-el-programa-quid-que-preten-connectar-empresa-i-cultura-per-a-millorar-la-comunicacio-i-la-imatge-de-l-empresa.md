---
layout: post
title: Es presenta el programa Quid que pretén connectar empresa i cultura per a millorar la comunicació i la imatge de l’empresa
github_username: pepmares
category: actualitat 
og: true
og-type: article
image-w1050: 01-quid-connectar-empresa-i-cultura-millorar-comunicacio-i-imatge-empresa.jpg
image: 01-quid-connectar-empresa-i-cultura-millorar-comunicacio-i-imatge-empresa-w525.jpg
image-caption: 
---

En el marc del convent de Sant Agustí el passat divendres 16 de desembre presentàvem Quid un projecte liderat per un grup de professionals de la comunicació i el disseny, la gestió cultural i les noves tecnologies que el destí ha unit durant els últims tres anys per a treballar en diversos projectes. Fruit d’aquesta col·laboració i de veure la necessitat i la dificultat que tenen les empreses per guanyar notorietat i visibilitat alhora que prestigi, neix Quid un programa basat en la nostra experiència professional que pretén connectar empresa i cultura per a millorar la comunicació i la imatge de l’empresa. 

Pep Marés presentava Quid explicant els tres eixos que defineixen el programa: Diàleg, benefici mutu i compromís.  Quid és diàleg, és a dir, una relació en què l'emissor i el receptor intercanvien missatges alternativament. Quid és benefici mutu, una estratègia que té com a objectiu que totes les parts surtin beneficiades i Quid és compromís, és a dir, una paraula donada, un benefici acceptat per a la millora, un compromís doble amb els nostres col.laboradors i amb la millora de la societat. 

Josep Ma Herms donava el tret de sortida ens va explicar la seva experiència en la creació d’espais culturals i comercials on va defensar la tesi que cal l’usuari s’ha d’emportar una experiència positiva ja que és la millor manera de fidelitzar els clients i crear marca. En aquest sentit Josep Ma Herms va explicar que la cultura és una eina ideal per a realitzar-ho i per portar a terme projectes d’aquesta tipologia. A l’hora va destacar que no sempre  cal invertir molts recursos i que en molt casos l’enginy, la imaginació poden donar resultats satisfactoris en aquest sentit va fer referència a casos d'èxit com la sala d’espera de pediatria del Sant Pau, el centre d’interpretació de Montserrat o el cas d’un bar situat al davant del Guggenheim 

Acte seguit Sonia Blasco, directora de l’Àrea de Marketing de l’ Agència Catalana del Patrimoni Cultural  ens va presentar l’entitat que té adscrits 38 monuments i equipaments culturals entre els quals destaquen els museus nacionals o espais patrimonials com el Monestir de Poblet o Sant Pere de Rodes. Ens va explicar com l'Agència ha iniciat una política de col·laboració amb empreses fruït de la qual se’n pot destacar el nou espai de promoció del patrimoni català al Palau Moja o la recreació del poblat ibèric d’Ullastret en 3D, un acció que et permet caminar per una ciutat ibèrica de fa 2.000 anys. Fruit d’aquesta aliança permet a les empreses traçar projectes amb el patrimoni i les institucions culturals de més renom i prestigi de Catalunya. 

Les onze i mitja, era hora d’esmorzar i fer una petita parada tècnica (coffee break se’n diu en el món dels negocis ) al Museu de la Xocolata ens varen atendre magníficament, amb una selecció de croissants de xocolata boníssims varen ser 15 minuts de conversa, diàleg, d’intercanvis d’opinió ( i de targetes )  i de col·loqui entre els més de 25 assistents al simposi. 

Alexandra Massó, estratega de mercat, ens esperava a la Sala Noble del convent Sant Agustí. Erra hora de treballar i d’interactuar. Sota el nom Solucions culturals a problemes empresarials la nostra col·laboradora ens va preparar una dinàmica que un cop feta una introducció i explicar-nos que un problema és un “Marrón” compost per molts problemes ens va fer dividir en tres grups. A partir de la definició de cultura que vàrem fer cada grup i de la descripció dels problemes de cada un dels participants vàrem buscar-ne possibles solucions. 

Finalitzava la jornada amb una breu reflexió per part de l’equip Quid: l’empresa i la cultura són un binomi guanyador,  un win win clar on les dues parts en surten beneficiades. És per això que esdevé necessari construir un espai de trobada. Un espai on iniciar i consolidar vincles de confiança entre els sectors cultural i empresarial  per així poder crear les condicions necessàries per tal que els projectes culturals rebin suport del món empresarial a l’hora que el món empresarial pren la cultura com una eina beneficiosa. Un espai destinat a la creativitat per ampliar idees i per créixer com a grup amb el desenvolupament d’accions conjuntes. Al nostre entendre un model anglosaxó centrat en què les empreses puguin desenvolupar alternatives de futur a partir de la creació d’un banc d’idees per donar suport a les accions i entitats culturals. 

En el decurs de la Jornada en Lluis Puibvert una de les ànimes de Quid va realitzar un breu resum en forma d'il·lustració 

<amp-img width="600" height="300" layout="responsive" alt="{{ page.title }}" src="{{ site.assets-images }}quid-connectar-empresa-i-cultura-millorar-comunicacio-i-imatge-empresa.jpg"></amp-img>



